راهنمای دستیار حرفه‌ای بینایی

# دستیار حرفه‌ای بینایی

**دستیار حرفه‌ای بینایی** یک دستیار هوش مصنوعی پیشرفته و چندحالته برای NVDA است. این ابزار از مدل‌های Gemini گوگل استفاده می‌کند تا امکانات هوشمند خواندن صفحه، ترجمه، تایپ صوتی و تحلیل اسناد را فراهم کند.

_این افزونه به مناسبت روز جهانی افراد دارای معلولیت برای جامعه‌ی کاربران NVDA منتشر شده است._

## ۱. راه‌اندازی و پیکربندی

به **منوی NVDA > اولویت‌ها > تنظیمات > دستیار حرفه‌ای بینایی** بروید.

- **کلید API:** نیاز است. یک کلید رایگان از [Google AI Studio](https://aistudio.google.com/) بگیرید.
- **مدل:** مدل‌های `gemini-2.5-flash-lite` (سریعتر) یا Flash استاندارد را انتخاب کنید.
- **زبان‌ها:** زبان‌های مبدأ، مقصد و زبان پاسخ‌های هوش مصنوعی را تعیین کنید.
- **جابجایی هوشمند:** در صورتی که متن مبدأ با زبان مقصد یکسان باشد، زبان‌ها را به‌طور خودکار جابجا می‌کند.

## ۲. میانبرهای عمومی

برای اطمینان از حداکثر سازگاری با چیدمان صفحه‌کلیدهای لپتاپ‌ها، همه‌ی کلیدهای میانبر از ترکیب **NVDA + Control + Shift** استفاده می‌کنند.

| میانبر                    | عمل‌کرد             | توضیح                                                                 |
|-----------------------------|----------------------|-----------------------------------------------------------------------------|
| NVDA+Ctrl+Shift+T           | مترجم هوشمند     | متن زیر مکان‌نمای پیمایشگر را ترجمه می‌کند. چنانچه متنی در حالت انتخاب باشد، اولویت خواهد داشت.     |
| NVDA+Ctrl+Shift+Y           | مترجم کلیپ‌بورد | محتوای کلیپ‌بورد را ترجمه کنید. **برای مرورگرها توصیه می‌شود.**.            |
| NVDA+Ctrl+Shift+S           | تایپ صوتی هوشمند      | گفتار را به متن تبدیل کنید. برای شروع یک بار بزنید. برای توقف و تایپ کردن، دوباره این کلیدها را بزنید.       |
| NVDA+Ctrl+Shift+R           | پالایش‌کننده‌ی متن         | متن را خلاصه، اشکالات گرامری را برطرف، توضیح هوش مصنوعی راجع به متن را دریافت، یا **پرامپت‌های سفارشی** را اجرا کنید.                 |
| NVDA+Ctrl+Shift+C           | حل‌کننده‌ی کپچا       | کپچا را دریافت و بطور خودکار حل کنید.                                 |
| NVDA+Ctrl+Shift+V           | مشاهده‌ی شیء        | پیمایشگر را توصیف می‌کند و امکان پرسیدن از آن و گفتگو راجع به آن را به کاربر می‌دهد.                         |
| NVDA+Ctrl+Shift+O           | مشاهده‌ی تمام صفحه   | چیدمان و محتوای کل صفحه را تحلیل کنید.                                  |
| NVDA+Ctrl+Shift+D           | تحلیل سند    | با فایل‌های PDF/TXT/MD/PY گفتگو کنید.                                              |
| NVDA+Ctrl+Shift+F           | نویسه‌خوان نوری (OCR) فایل             | فایل‌های عکس و PDF را مستقیما OCR کنید.                                             |
| NVDA+Ctrl+Shift+A           | رونویسی فایل صوتی  | فایل‌های MP3/WAV/OGG را رونویسی کنید.                                               |
| NVDA+Ctrl+Shift+L           | آخرین ترجمه     | آخرین ترجمه‌ی دریافتی را بدون نیاز به API دوباره بخوانید.                                      |
| NVDA+Ctrl+Shift+U           | بررسی بروزرسانی         | Github را برای دریافت آخرین نسخه از افزونه بررسی کنید.                                            |
| NVDA+Ctrl+Shift+I           | اعلام وضعیت     | وضعیت فعلی افزونه را اعلام می‌کند. (مثلا، «در حال آپلود»، «بیکار»، و غیره.                |

## ۳. پرامپت‌ها و متغیرهای سفارشی

فرمان‌ها را در تنظیمات، در گزینه‌ی `نام:متن پرامپت` ایجاد کنید. (فرمان‌ها را با نویسه‌ی «خط عمودی» `|` یا خط‌های جدید از هم جدا کنید).

### متغیرهای موجود

| متغیر         | توضیح                                      | نوع ورودی       |
|------------------|--------------------------------------------------|------------------|
| `[selection]`    | متن در حال حاضر انتخاب‌شده                          | متن             |
| `[clipboard]`    | محتوای کلیپ‌بورد                                | متن             |
| `[screen_obj]`   | عکس فوری از پیمایشگر                   | تصویر            |
| `[screen_full]`  | عکس فوری از تمام صفحه                           | تصویر            |
| `[file_ocr]`     | انتخاب فایل تصویر/PDF/TIFF ((بطور پیش‌فرض، متن استخراج می‌کند)| تصویر، PDF، TIFF |
| `[file_read]`    | انتخاب سند متنی                             | TXT، کد، PDF   |
| `[file_audio]`   | انتخاب فایل صوتی                                | MP3، WAV، OGG    |

### پرامپت‌های سفارشی نمونه

- **OCRِ سریع:** `OCRِ من:[file_ocr]`
- **ترجمه‌ی تصویر:** `ترجمه تصویر:متن را از این تصویر استخراج و به فارسی ترجمه کن. [file_ocr]`
- **تحلیل فایل صوتی:** `خلاصه صوت:به این فایل ضبط‌شده گوش کن و نکات اصلی را خلاصه کن. [file_audio]`
- **عیب‌یاب کد:** `اشکالات این کد را پیدا کن و توضیحشان بده: [selection]`

**توجه:** برای دسترسی به همه‌ی امکانات هوش مصنوعی، به یک اینترنت فعال نیاز دارید. از فایل‌های TIFF چندصفحه‌ای پشتیبانی می‌شود.

## تغییرات برای نسخه‌ی ۳.۰
*   **زبان‌های جدید:** ترجمه‌های فارسی و ویتنامی افزوده شدند.
*   **مدل‌های بیشتری از هوش مصنوعی:** لیست انتخاب مدل با پیشوندهای واضح ([رایگان]، [حرفه‌ای]، [خودکار]) بازساماندهی شد تا کاربران بتوانند به راحتی مدل‌های رایگان و مدل‌های پولی با محدودیت نرخ را از هم تشخیص دهند. پشتیبانی از Gemini 3.0 Pro و Gemini 2.0 Flash Lite نیز اضافه شد.
*   **پایداری در تایپ صوتی:** پایداری قابلیت تایپ صوتی هوشمند به طور قابل توجهی بهبود یافته است. همچنین یک بررسی ایمنی اضافه شده که کلیپ‌های صوتی کوتاه‌تر از ۱ ثانیه را نادیده می‌گیرد تا از بُروز پاسخ‌های غیرواقعی هوش مصنوعی و خطاهای خالی جلوگیری شود.
*   **مدیریت فایل‌ها:** مشکلی برطرف شد که باعث می‌شد بارگذاری فایل‌هایی با نام‌های غیر انگلیسی دچار خطا شود.
*   **بهینه‌سازی پرامپت‌ها:** منطق ترجمه بهبود یافته و نتایج بینایی به صورت ساختاریافته ارائه شده‌اند.

## تغییرات برای نسخه‌ی ۲.۹
*   **ترجمه‌ی فرانسوی افزوده شد.**
*   **تنظیمات Markdown:** گزینه‌ی جدیدی در تنظیمات به عنوان «پاک کردن Markdown در گفتگو» افزوده شد. غیرفعال کردن این گزینه به کاربران اجازه می‌دهد تا نحوه‌ی نوشتار خام Markdown را (مثلا، `**`, `#`) در پنجره‌ی گفتگو مشاهده کنند.
*   **مدیریت پنجره‌های محاوره‌ای:** مشکلی برطرف شد که باعث می‌شد پنجره‌های «ویرایش متن» یا گفتگو چندین بار باز شوند یا فکوس به درستی روی آن‌ها قرار نگیرد.
*   **بهبودی‌های تجربه‌ی کاربری:** عنوان پنجره‌های انتخاب فایل به صورت استاندارد به «باز کردن» تغییر یافت و اعلان‌های صوتی تکراری (مانند «در حال باز کردن منو...») حذف شد تا تجربه‌ی روان‌تری فراهم شود.

## تغییرات برای نسخه‌ی ۲.۸
* ترجمه‌ی ایتالیایی افزوده شد.
* **اعلام وضعیت:** فرمان جدید (NVDA+Control+Shift+I) برای اعلام وضعیت فعلی افزونه (مثلا «در حال آپلود...» یا «در حال تحلیل...» اضافه شد.
* **خروجی HTML:** دکمه‌ی «ذخیره کردن محتوا» در پنجره‌های نتیجه اکنون خروجی را به صورت یک فایل HTML قالب‌بندی‌شده ذخیره می‌کند و سبْک‌هایی مانند عنوان‌ها و متن پررنگ را حفظ می‌کند.
* **رابط کاربری تنظیمات:** چیدمان پنل تنظیمات با گروه‌بندی دسترس‌پذیر بهبود یافته است.
* **مدل‌های جدید:** پشتیبانی از Gemini-flash-latest و Gemini-flash-lite-latest افزوده شد.
* **زبان‌ها:** نپالی به زبان‌های پشتیبانی‌شده افزوده شد.
* **منطق منوی پالایش:** یک مشکل اساسی برطرف شد؛ اینکه اگر زبان رابط کاربری NVDA انگلیسی نباشد، فرمان‌های پالایش متن دچار خطا می‌شدند.
* **تایپ صوتی:** شناسایی سکوت بهبود یافته تا از تولید خروجی متنی نادرست هنگام نبود ورودی گفتار جلوگیری شود.
* **تنظیمات بروزرسانی:** گزینه‌ی «بررسی بروزرسانی در آغاز» حالا به طور پیش‌فرض غیرفعال است تا با سیاست‌های فروشگاه افزونه‌ها مطابقت داشته باشد.
* کد پاک‌سازی شد.

## تغییرات برای نسخه‌ی ۲.۷
* ساختار پروژه به قالب رسمی افزونه‌های NV Access منتقل شد تا مطابقت بیشتری با استانداردها داشته باشد.
* منطق تلاش مجدد خودکار برای خطاهای HTTP 429 (درخواست بیش از حد مجاز) پیاده‌سازی شد تا در زمان ترافیک بالا، اطمینان از عمل‌کرد تضمین شود.
* دستورهای ترجمه برای دقت بالاتر و مدیریت بهتر منطق «جابجایی هوشمند» بهینه‌سازی شدند.
* ترجمه‌ی روسی بروز شد.

## تغییرات برای نسخه‌ی ۲.۶
* ترجمه‌ی روسی افزوده شد. (با سپاس از nvda-ru).
* پیام‌های خطا به‌روزرسانی شدند تا بازخورد توصیفی‌تر و واضح‌تری درباره اتصال ارائه دهند.
* زبان مقصد بطور پیش‌فرض به انگلیسی تغییر یافت.

## تغییرات برای نسخه‌ی ۲.۵
* فرمان بومی OCR فایل (NVDA+Control+Shift+F) افزوده شد.
* دکمه‌ی «ذخیره کردن گفتگو» به پنجره‌های محاوره‌ای نتایج افزوده شد.
* پشتیبانی کامل از بومی‌سازی (i18n) پیاده‌سازی شد.
* بازخورد صوتی به ماژول بومی «tones» NVDA منتقل شد.
* استفاده از Gemini File API جایگزین شد تا مدیریت بهتری برای فایل‌های PDF و صوتی فراهم شود.
* مشکل توقف افزونه هنگام ترجمه‌ی متنی که شامل آکولاد بود، رفع شد.

## تغییرات برای نسخه‌ی ۲.۱.۱
* مشکلی که در آن متغیر [file_ocr] به درستی در پرامپت‌های سفارشی کار نمی‌کرد برطرف شد.

## تغییرات برای نسخه‌ی ۲.۱
* همه‌ی کلیدهای میانبر افزونه به استفاده از ترکیب NVDA+Control+Shift استاندارد شدند تا با چیدمان لپ‌تاپ NVDA و کلیدهای میانبر سیستم تداخل نداشته باشند.

## تغییرات برای نسخه‌ی ۲.۰
* سیستم به‌روزرسانی خودکار داخلی پیاده‌سازی شد.
* حافظه‌ی پنهان ترجمه‌ی هوشمند افزوده شد تا متن‌هایی که قبلاً ترجمه شده‌اند فوراً بازیابی شوند.
* حافظه‌ی مکالمه اضافه شد تا نتایج در گفتگوها بر اساس زمینه‌ی گفتگو دقیق‌تر شوند.
* فرمان اختصاصی برای ترجمه از کلیپ‌بورد (NVDA+Control+Shift+Y) اضافه شد.
* پرامپت‌های هوش مصنوعی بهینه شد تا خروجی دقیقا به زبان مقصد باشد.
* خطایی که در نتیجه‌ی وجود نویسه‌های خاصی در متن ورودی اتفاق می‌افتاد برطرف شد.

## تغییرات برای نسخه‌ی ۱.۵
* پشتیبانی از بیش از ۲۰ زبان افزوده شد.
* گفتگوی تعاملی اصلاح پاسخ برای پرسش‌های دنباله‌دار پیاده‌سازی شد.
* ویژگی بومی تایپ صوتی هوشمند افظوده شد.
* دسته‌ی «دستیار بینایی» به پنجره‌ی فرمان‌های ورودیِ NVDA افزوده شد.
* کِرَش‌های COMError در برنامه‌های مشخصی مثل فایرفاکس و Word برطرف شد.
* مکانیسم تلاش مجدد خودکار برای خطاهای سِروِر افزوده شد.

## تغییرات برای نسخه‌ی ۱.۰
* انتشار اولیه.